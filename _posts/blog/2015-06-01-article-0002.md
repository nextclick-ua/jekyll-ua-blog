---
layout: item
title: Стратегія інтернет-маркетингу на 2015 рік
url-id: article-0002
meta: Стратегія інтернет-маркетингу на 2015 рік

category: blog


---

Щороку ми хочемо почати життя "з чистого аркуша". Складаємо план високих цілей і вже через тиждень забуваємо про нього. І якщо в особистому житті ми себе пробачаємо за промахи, то в бізнесі нас ніхто не пробачить.

Міжнародний центр інтернет-торгівлі Allbiz підготував ТОП-5 порад з планування інтернет-просування в 2015 році, за допомогою якого легко почати «з успішного аркуша».

##Крок 1. Визначте кінцеві цілі онлайн-просування

Перш ніж взятися за планування інтернет-просування компанії, дайте відповідь на питання: яких цілей я хочу досягти? Говорячи загалом, завдання бізнесу на рік можуть бути такими: скоротити витрати на виробництво, збільшити прибуток або залучити нових клієнтів. В інтернет-маркетингу для досягнення високих результатів потрібно розпланувати цілі для двох напрямків: реклама + PR і торгівля + e-commerce.

Перший блок інтернет-просування допоможе збільшити популярність компанії і залучити потенційних клієнтів, а другий блок — завершити онлайн-угоду.

Сформулюйте цілі онлайн-просування по формулі SMART: вони повинні бути конкретними (Specific), вимірюваними (Measurable), досяжними (Achievable), орієнтованими на результат (Result-oriented) і обмеженими в часі (Time-bound).

##Крок 2. Виберіть типи комунікацій з клієнтом

Проаналізуйте минулорічні активності: що спрацювало на всі 100%, а яка частина витрачених коштів «полетіла в трубу». Оцініть відкриваність email-розсилок, ефективність рекламних кампаній, кількість покупок з корпоративного сайту, торгових майданчиків і т.д.

Також важливо сегментувати (розділити на групи) вашу цільову аудиторію. Намагайтесь максимально детально конкретизувати портрет ваших клієнтів, звідки вони приходять і як часто повертаються. Чим точніше ви будете знати коло інтересів клієнтів, тим простіше вам буде вибрати типи комунікацій з ними.

##Крок 3. Складіть детальний план маркетингових активностей

Успіх вашої стратегії інтернет-маркетингу дуже сильно залежить від правильно запланованих заходів та акцій. Якщо не нагадувати про себе аудиторії, то, швидше за все, старі клієнти про вас забудуть, а потенційні — так і не дізнаються.

У чому плюси планування маркетингових активностей на цілий рік? По-перше, ви не забудете про важливі події та профільні свята. По-друге, у вас буде час якісно підготуватися. А найголовніше: ваш план просування буде систематизовано, ви не будете набридати клієнтам і зможете заздалегідь сегментувати групу користувачів для точного попадання в цільову аудиторію.

##Крок 4. Не забудьте про веб-аналітику і метрики

За допомогою Google Analytics і Яндекс.Метрики ви зможете вивчити демографічний портрет користувачів вашого сайту до найдрібніших подробиць — зрозуміти, хто ваша аудиторія, коли вона заходить на сайт, які сторінки відкриває, з яких сторінок йде і як робить покупки. Детальна аналітика допоможе вам збільшити конверсію, а витрати на рекламу, навпаки, — зменшити. Систематичний аналіз сайту дозволить надалі скорочувати витрати і нарощувати прибуток. Не дарма веб-аналітика увійшла в ТОП-5 трендів онлайн-просування 2014 року.

Якщо у вас немає власного сайту — створіть сторінку на спеціалізованих платформах, таких як Allbiz, наприклад. Більшість з них має базові безкоштовні пакети. Перевага таких ресурсів в тому, що вам не потрібно витрачати бюджет на створення сайту і його розкручування — ви відразу отримуєте доступ до мільйонів користувачів майданчика, потрапляєте в перші сторінки пошуковиків за рахунок авторитетності ресурсу і маєте готовий онлайн-відділ — фахівці платформи допоможуть правильно заповнити каталог, запустити рекламну кампанію і SEO.

##Крок 5. Порахуйте бюджет

Здавалося б, планування бюджету має бути на першому місці, але це не так. Чим детальніше ви визначите цілі і активності, необхідні для їх досягнення, тим точнішим буде ваш бюджет.

Напевно у вас вже є «цифра» — сума, яку ви насправді зможете витратити на онлайн-просування компанії. Якщо ви відповідально поставилися до перших 4 кроків, то без праці підрахуєте необхідні витрати. Радимо скласти список пріоритетності. Так ви зможете вписатися в бюджет, а в разі низької ефективності однієї з активностей, замінити її іншою.